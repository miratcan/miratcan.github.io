title: Terminal Üzerinden Günlük Tutmak İçin Uygulama Yazdım
---
pub_date: 2023-08-12
---
has_code: yes
---
body:

Günlük tutmak çeşitli duygu ve düşüncelerimi kolayca kaydetmek sonra da
okumak istiyordum. Bunu da en kısa yoldan nasıl yaparım diye düşünüyor iken
telefonda [Daylio](https://daylio.net/) uygulamasını buldum. Uygulama çok
güzel hatta ne yaparken nasıl hissettiğini kaydederek sonrasında çeşitli
raporlar alabiliyor ve mesela "Kitap okumadığım zamanlarda daha depresif
oluyormuşum" gibi sonuçlar çıkarabiliyorsunuz. İyi bir kendini loglama
uygulamasından bekleyebileceğiniz her şey var anlayacağınız ama bir sorun var. 

Ben telefonu alıp bir şeyler yazmaya aşırı üşenen biriyim, hatta telefon benim
için eşim ve annemle konuşma, tuvalete girince de twitter karıştırma cihazı
olmaktan ileri geçemiyor. 

Ben de madem günlerimin çoğu bilgisayar başında terminal karşısında geçiyor,
kendime basit bir uygulama yapayım tivit atar gibi daha sonra hatırlamak
isteyeceğim şeyleri kaydedeyim dedim. Çalışırken şu şekilde basitçe metin
dosyalarına kayıtlar atabiliyorum:

<pre class="prettyprint lang-bsh">
$ kaydet "Bugun işteki ilk günüm."
</pre>

Bu komut eğer yoksa o günün tarihi ile günlüğünüzü kaydetmek için
ayarladığınız klasöre bir dosya açıyor örneğin: 2023-07-30.txt sonra da günün
saatini yazdığınız metne ekleyip bir satır ekliyor.

<pre class="prettyprint">
2023-07-30.txt
09:01:00 Günaydın canım kendim.
09:03:00 Bugün işteki ilk günüm.
</pre>

Evet farkındayım çok ahım şahım bir şey değil oldukça severek kullanıyorum.
Bir de günlük tuttuğum klasörü Google Drive ile cihazlar arası senkronize
edebilmeye de başladım. 

Siz de kullanmak isterseniz şu komutla direkt yükleyebilirsiniz:

<pre class="prettyprint lang-bsh">
$ pip3 install kaydet
</pre>

Daha sonrasında --help ile çağırarak nasıl kullanıdığını inceleyebilirsiniz:

<pre class="prettyprint lang-bsh">
$ kaydet --help
</pre>

Bir hata bildirmek ya da yeni bir özellik eklemek isterseniz
[github](https://github.com/miratcan/kaydet) reposuna beklerim.

Görüşmek üzere.

(Bir ara blog yazıları nasıl düzgün bitirilir konusunu çalışmam lazım)

